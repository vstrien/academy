# Casus week 6

Deze week staat in het teken van de afronding van de Proof of Concept die we voor onze klant gebouwd hebben. In de "casus-opdracht" van deze week gaat het erom dat we de puntjes op de i zetten. Hieronder staat wat er bij de presentatie (19-3-2019 13:00) van jullie verwacht wordt:

## Verwachtingen aan presentatie

* Je presenteert per "team" een werkend product. Dit is een "Proof of Concept", en voldoet dus niet per s√© aan de kwaliteitsstandaarden van Sigma Data Consulting. Belangrijk is dat we kunnen laten zien dat we de capaciteiten hebben om deze oplossing voor de klant te realiseren.
* Je presenteert ontwerpkeuzes op hoog niveau: de architectuur-lagen (staging, ...), welke tooling je gekozen hebt (SQL Server, manier van ETL, etc.)
* Je demonstreert het informatieproduct waar de klant om gevraagd heeft (het SSRS-rapport uit week 2)
* Je inspireert ons met een demonstratie hoe dit informatieproduct in Power BI zou kunnen werken
* Je presenteert enkele alternatieve ontwerpkeuzes, en onderbouwt dat bondig. Bijvoorbeeld:
  * ETL in SSIS (of juist via SQL)
  * Gebruik van BIML, SDC ETL-framework of andere manieren
  * On-prem versus cloud
* Je weet helder uit te leggen hoe je historie zou kunnen toevoegen aan de PoC-oplossing
  * *Je hoeft voor nu geen historie in je model in te bouwen*. Wel vragen we je om enkele scenario's na te spelen, uit te werken, o.i.d. - zie hiervoor [Historie in je model](./historie-vragen.md). De uitkomst hiervan hoef je niet letterlijk over te nemen in presentatie of verslag, maar kan een handige leidraad zijn voor het soort informatie dat je wilt opnemen in je presentatie / verslag.
* Je geeft een advies hoe het traject verder vormgegeven zou kunnen worden

Je schrijft hier een bondig eindverslag over, waarin je de bovengenoemde onderwerpen behandelt, vergezeld van schema's en screenshots van je producten waar dit verduidelijkend werkt (tip: staar je niet blind op het perfecte plaatje, gebruik gewoon PowerPoint o.i.d. om snel iets te schetsen). Daarnaast geef je een presentatie van 45 minuten waarin je dit bespreekt.

*Let op!! De tijd die voor je presentatie staat is (per team) 45 minuten, waarna de klant 15 minuten heeft voor eventuele vragen. Zorg er dus voor dat je presentatie bondig is, dat je helder uitlegt, en niet tijdens de presentatie hoeft uit te wijden om je punt duidelijk te maken!!*

